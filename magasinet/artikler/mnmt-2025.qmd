---
title: Fra Veggli til Tøyenparken
subtitle: Festivalsommerens mange ansikt sprengte trommehinner
---
09.08.2025

[Monument](mnmt.no) og [Øyafestivalen](https://www.oyafestivalen.no/) faller begge inn under begrepet musikkfestival. Til tross for dette er det store forskjeller mellom festivalene: en er i skogen, den andre i byen. Øya har palestinaaktivistene på nakken, noe monument har til gode å oppleve. 

En åpenbar forskjell for de nysgjerrige er prisen. Billettprisen for en langhelg i Vegglis Søre Risteigen gård strekker ikke lenger enn én dag på Øyafestivalen: om lag `1700` NOK. For den prisen får man mye mer enn muligheten til å gå barbeint rundt i gresset mens noen av verdens fremste DJer spiller dunkemusikk: man får danse side om side med en hel bygd som støtter en nisje innenfor norske musikkfestivaler enten de har kommet seg inn på festivalen eller lytter i spenning fra kroa eller coopen.

**Men hva er vår kjære festivalsommers røde tråd?**

Enten man har betalt dyre dommer for å se favorittbandet sitt spille i en av storbyenes parker, vippset en hundrelapp eller to til ildjseler som sniker med seg lydanlegg inn i Oslo sine skoger eller om man er med på en bygdefest med lasershow og en bass som dundrer er likheten påfallende:

Hørselvern er forbeholdt de med god planleggingsevne, de som leter og de som er villige til å kaste en halv løk på en lett tilgjengelig festivalbod.

Festivalene titter nøye gjennom sekker og vesker, men når skal de begynne å se om jeg har husket ørepropper?


